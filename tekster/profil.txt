

<img src="/billeder/kirstenstubben.jpg" alt="Kirsten Stubben">
<b>Kunstnerprofil Kirsten Stubben - autodidakt billedkunstner</b>

Jeg har malet en del år, gået på kurser hos dygtige kunstmalere og på Århus Kunstakademi. Jeg arbejder primært med akryl på lærred, men har udfordrer også mig selv på/med andre materialer. Jeg udvikler mig konstant i forhold til anvendelse af forskellige teknikker og tager gerne imod nye udfordringer, som jeg omsætter billedligt på en eller anden vis. Dette ses tydeligt i variationen af og udviklingen i mine værker. 

Mit inspirationsunivers er pt mest landskabelige motiver. Jeg inspireres af naturens store variation af former, farver og kraft, som jeg oplever på ture såvel i Danmark som på rejser i udlandet. 

Særligt træer har det sidste års tid haft min opmærksomhed og givet mig inspiration til at male motiverne med forskellige teknikker. Både solitære træers former og farver såvel som mange træers genklange og lyset gør indtryk på mig.

Ligeledes sætter udenlandsrejserne også sine aftryk i mine malerier: de mangfoldige bjerge, det lange perspektiv i landskabet, lysets forsvinden i horisonten. Fænomener, der sætter sine spor i mit sind - og i mine malerier.

Havets fravespil med himlen, den skarpe horisontlinie og skyernes vandring over hiumlen; en spændende scene som også giver inspiration til billeder. 

Alle disse mange indtryk bevæger og udfordrer mig, og jeg søger at omsætte indtrykkene igennem maleriet. Former, farver og komposition ændrer sig undervejs i processen for at skabe det rette udtryk. Hvert maleri/billede har sin egen historie.

Jeg har fået flere værker antaget ved censurerede udstillinger, har udstillet på gallerier rundt omkring i landet og sælger både til private og institutioner. Jeg tager gerne imod bestillinger. Er du interesseret i et af mine billeder, er du velkommen til at kontakte mig. Mine billeder kan ses både på Facebook og Instagram. Du kan kontakte mig på mail eller mobil. Og du er altid velkommen til at tage billeder med hjem, inden du beslutter dig. Et maleri skal ses på den væg, det skal hænge på. 

