

<img src="/billeder/kirstenstubben.jpg" alt="Kirsten Stubben">
<b>Kunstnerprofil Kirsten Stubben - autodidakt billedkunstner</b>

Jeg har malet en del år, gået på kurser hos dygtige kunstmalere og har bl.a. deltaget på et 1/2 års kursus på Århus Kunstakademi. Jeg udvikler mig konstant i forhold til anvendelse af forskellige teknikker og tager gerne imod nye udfordringer, som jeg omsætter billedligt på en eller anden vis. Dette ses tydeligt i variationen af mine værker.

Jeg inspireres også af naturens former, farver og kraft, som jeg oplever på ture såvel i Danmark som på rejser i udlandet. Smukke udsigter vækker særligt min opmærksomhed. Eller der dukker pludselig en ide op i mit hoved og som jeg MÅ male. Jeg genskaber mine indtryk i et farverigt univers, hvor det ofte er en enkelt genstand, der danner udgangspunkt for maleriet, som ofte ændrer sig under processen - alt efter hvordan inspiration, ideer og komposition udvikler sig undervejs. 

Jeg udtrykker min farveglæde igennem maleriet eller i en anden billedlig form. Farveglæden er genkendelig i mine værker.

Jeg har fået flere værker antaget ved censurerede udstillinger, sælger både til private og institutioner og tager gerne imod bestillinger. Er du interesseret i et af mine billeder, er du velkommen til at kontakte mig. Mine billeder kan ses både på Facebook og Instagram. Du kan kontakte mig på mail eller mobil. Og du er altid velkommen til at tage billeder med hjem, inden du beslutter dig. Et maleri skal ses på den væg, det skal hænge på. Ønsker du at få omdannet et billede eller foto til maleri, kan jeg også bestilles til at overføre det til maleri - igennem mit udtryk.

